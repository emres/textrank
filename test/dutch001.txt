Ben Weyts: Vlaamse horeca is niet kindvriendelijk genoeg. 

Vlaams minister van Toerisme Ben Weyts (N-VA) wil dat de Vlaamse horeca kindvriendelijker wordt. Heeft u al ooit een kinderspeelhoekje in een Vlaamse horecazaak gezien? Op het vlak van kindvriendelijkheid is er nog veel werk aan de winkel meent Weyts.

Temeer omdat we de trend zien toenemen van grootouders die met de kleinkinderen uitstappen maken. Ondanks de budgettaire krapte wil ik gefocust investeren, zei de nieuwe Vlaamse minister van Toerisme zondagavond tijdens een receptie van Toerisme Vlaanderen voor de Vlaamse exposanten op de toeristische beurs World Travel Market (WTM).

Ik wil inzetten op onze troeven, aldus Weyts. De WOI-herdenkingen, die ook na 2018 toeristen moeten blijven lokken, maar ook de successen van de flandriens in het wielrennen, en vooral onze Vlaamse keuken. Nergens ter wereld kun je zo goed eten en drinken als in Vlaanderen, en dat niet alleen in de sterrenzaken, maar ook in gewone brasseries. Alleen vind je Vlaanderen nooit terug in de toptien van de beste keukens ter wereld.â€˜ Om het culinaire niveau te verbreden wil Weyts ook dat topkoks voortaan jonge chefs gaan coachen.
